# Cinema Stars
## Опис на апликацијата  
Апликацијата Cinema Stars овозможува прегледување филмови, проекции за филмови, резервирање билети за кино, нивно прикажување и откажување.  
Секој корисник има можност да ги прегледа достапните филмови со соодветните проекции за нив, како и да го прегледа каталогот со филмови каде може лесно да пребарува филм преку внесување име на филмот, категорија, режисер.
За секоја проекција прикажани се информации за име на филмот, датум и време на прикажување, сала, цена.  
Корисникот може да избере проекција за која е заинтересиран и да резервира билети. За да го направи тоа потребно е да биде регистриран така што после одбирањето проекција ќе може да ги прегледа слободните места и да избере седишта. Регистрирањето на корисник се прави со внесување име, презиме, емаил и лозинка и тоа е потребно да се направи со цел при успешна резервација или откажување на билети да се испрати потврда на корисникот по пат на емаил.  
После резервирањето места, корисникот се насочува кон формата за плаќање каде потребно е да се внеси име, презиме, број на картичка, датум на истекување на картичката и безбедносен код. На страницата се прикажани сите информации за избраната проекција: име на филмот, датум и време на прикажување, сала, цена, броеви на избраните седишта. Вкупната цена се пресметува соодветно на тоа колку седишта корисникот сака да резервира.  
Доколку резервацијата е успешна корисникот добива известување по емаил и во делот за резервации може да ги прегледа и лесно да пребарува низ сите негови успешни резервации. Соодветно, со секоја успешна резервација слободните места за таа проекција на филмот се ажурираат. За секоја резервација постои опција за откажување на истата и доколку корисникот ја откаже резервацијата повторно му пристигнува емаил известување и слободните места повторно се ажурираат.  
## Регистрирање и улоги  
Корисникот кој не е регистриран може да прегледува проекции за секој филм и листа со филмови, но не може да прави резервации и откажувања сè додека не се регистрира. Регистрираниот корисник може да има улога user или улога admin.  
Корисникот со улога user исто така има пристап до проекции на филмови и каталог, но може дополнително да прави резервации, да ги прегледува и откажува. Корисник со улога admin може да ги прави сите претходно споменати активности, но притоа може да додава нов филм, да уредува и да брише.  
